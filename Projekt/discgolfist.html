<div id="wrap" class="discgolfist">
	<h1>Discgolf</h1>
	<div>
	<h2>Areng Eestis</h2>
		<p>Discgolf on viimastel aastatel Eestis läbi teinud plahvatusliku kasvu nii mängijate kui ka uute radade arvu poolest.</p>
		<p>Kuidas Eestis discgolfi "hullus" alguse sai? Vaadates ajalukku, siis esimene discgolfi võistlus Eestis toimus 2002 juunis Tallinnas, Pirita metsas. Ürituse nimi oli "1-st Annual William Vesilind Disc Golf Invitational", mis oli  kahepäevane rahvusvaheline võistlus. Selle korraldas William Vesilind koos oma sõbra Seppo Niemineniga, keda mõlemaid võib nimetada discgolfi algseteks maaletoojateks Eestis.</p>
		<p>Juba järgmisel aastal rajati Eestisse esimene discgolfi park, täpsemalt Põlvamaale Mäeotsa talu maadele. Ehkki esimene omataoline, on tegemist mängijate hulgas ühe hinnatuima discgolfi pargiga, kuna see asub kaunil maastikul ning mängijatele äärmiselt tehniline ning nõudlik.</p>
		<p>Seoses mängijate arvu hüppelise kasvuga alates 2012 aastast, on pidevalt kasvanud ka korraldatud võistluste arv Eestis. Eesti meistrivõistlusi discgolfis on peetud alates 2009 aastast. Esimesed Eesti meistrivõistlused toimusid kolme etapilisena, kuid alates aastast 2012 on Eestis korraldatud eraldiseisvalt igaaastaselt nii talviseid- kui suviseid meistrivõistlusi. 2016 aastaks on Eestis väljakasvanud juba ka Euroopa tipptasemel mängijad, kes esindavad oma riiki mitmetel rahvusvahelistel suurvõistlustel ning ka iga kahe aasta järel toimuvatel Euroopa meistrivõistlustel.
		<p>Discgolfi radasid on samuti aasta aastalt juurde tulnud ning käesoleval hetkel on Eestis discgolfi võimalik mängida mitmetes kohtades, seejuures kõikides suuremates linnades.</p>
	</div>
</div>